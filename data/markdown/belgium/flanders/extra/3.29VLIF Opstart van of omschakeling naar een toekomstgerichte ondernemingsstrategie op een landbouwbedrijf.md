# 3.29 VLIF Opstart van of omschakeling naar een toekomstgerichte ondernemingsstrategie op een landbouwbedrijf

Source: https://lv.vlaanderen.be/subsidies/vlif-steun/vlif-aanloopsteun-voor-ontwikkeling-van-kleine-landbouwondernemingen

De volgende aanvraagperiode zal lopen van **20 januari 2026 tot en met 31 maart 2026**.

## Doel van de maatregel

Steun voor de opstart of omschakeling naar een toekomstgerichte duurzame ondernemingsstrategie op een landbouwbedrijf. Deze maatregel beoogt het ondersteunen van een zoektocht naar andere verdienmodellen die meer inzetten op het creëren van toegevoegde waarde.

Een forfaitaire steun van 20.000 of 40.000 euro afhankelijk van de omzet die met het vernieuwend verdienmodel wordt gerealiseerd na het uitvoeren van een bedrijfsplan.

## Voorwaarden

* Doelgroep: landbouwbedrijven die na het uitvoeren van het bedrijfsplan (nog steeds) voldoen aan de definitie van actieve landbouwer en een verdiencapaciteit uit productie, verwerking en verkoop van bedrijfseigen landbouwproducten hebben van 7.500 euro of meer.
* Een kwaliteitsvol bedrijfsplan indienen volgens opgelegd sjabloon met focus op de (verdere) uitrol van een duurzaam verdienmodel.
* Minstens na de uitvoering van het bedrijfsplan 20.000 euro omzet behalen met de in het bedrijfsplan beschreven activiteiten van het duurzaam vernieuwend verdienmodel.

## Omschakeling / opstart

Bij de steunaanvraag moet een bedrijfsplan worden ingediend volgens een vooropgesteld sjabloon.

De selectie zal gebeuren door een beoordelingscommissie op basis van verschillende criteria zoals o.a. de mate van waarin het bedrijfsplan haalbaar is en de mate waarin het bedrijfsmodel duurzaam en vernieuwend is op Vlaams niveau.

## Steunomvang

Steunomvang

| **Steunbedrag** | **Voorwaarde** |
| --- | --- |
| 20.000 euro | Indien de effectieve omzet met het vernieuwend duurzaam verdienmodel op jaarbasis minstens 20.000 bedraagt het jaar voor de betalingsaanvraag. |
| 40.000 euro | Indien omzet met het vernieuwend duurzaam verdienmodel op jaarbasis zoals vooropgesteld in het bedrijfsplan minstens 40.000 euro bedraagt het jaar voor de betalingsaanvraag. |

## Steun aanvragen

De steun kan aangevraagd worden via het e-loket nadat er een blokperiode wordt opengesteld. Na uitvoering van het bedrijfsplan, kan de betalingsaanvraag worden ingediend.

Let op: Momenteel is er geen aanvraagperiode opengesteld.

### Betalingsaanvraag indienen

De betalingsaanvraag indienen is mogelijk vanaf 18 maanden na het afsluiten van de blokperiode en tot maximum drie jaar na het afsluiten van de blokperiode. De handleiding en sjablonen zijn terug te vinden in het dossier op het e-loket.

### Nuttige documenten

* [Fiche communicatieverplichtingen](/sites/lv/files/2024-09/VLIF4%20Fiche%20communicatieverplichtingen.pdf "Fiche communicatieverplichtingen")

## Regelgeving

[Besluit van de Vlaamse Regering over de steun voor de opstart van of de omschakeling naar een toekomstgerichte duurzame ondernemingsstrategie op een landbouwbedrijf (vlaanderen.be)](https://codex.vlaanderen.be/PrintDocument.ashx?id=1038933&datum=&geannoteerd=false&print=false)

## Kunstmatige creatie van voordelen

Iedere vorm van bedrijfsorganisatie of aangifte die artificieel opgezet wordt met het oog op het veilig stellen van steunbetalingen of het verkrijgen van meer betalingen, evenals het ontlopen van verplichtingen, wordt beschouwd als ’het kunstmatig creëren van voorwaarden om een voordeel te bekomen’ conform artikel 62 van verordening (EU) nr. 2021/2116. Deze beoordeling zal over campagnes heen gebeuren en kan aanleiding geven tot correctieve acties.

## Contactgegevens

Voor meer **technische en praktische informatie** over het indienen van een steunaanvraag via het e-loket kunt u terecht op de infolijn: **02 214 48 48.**

Voor **inhoudelijke vragen** contacteert u ons via het mailadres [info@lv.vlaanderen.be](mailto:info@lv.vlaanderen.be).

Delen: