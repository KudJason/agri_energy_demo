# 3.24 VLIF Productieve investeringen voor dierenwelzijn op landbouwbedrijven

Source: https://lv.vlaanderen.be/subsidies/vlif-steun/vlif-investeringssteun-voor-land-en-tuinbouwers

## VLIF-aanvraagperiodes

Dit zijn de jaarlijkse aanvraagperiodes:

* 20 januari tem 31 maart
* 20 april tem 30 juni
* 20 juli tem 30 september
* 20 oktober tem **15 december**

Wacht niet tot de allerlaatste dagen met praktische vragen rond uw steunaanvraag; zo heeft de administratie voldoende tijd om u de nodige informatie te verstrekken.

## Doel van de maatregel

Steun voor duurzame productieve investeringen op landbouwbedrijven om hen toekomstbestendiger en slagkrachtiger te maken zodat ze o.a. kunnen inspelen op nieuwe eisen vanuit de overheid en beter kunnen voldoen aan de huidige maatschappelijke verwachtingen.

Het ondersteunen van de transitie naar ammoniak-emissiearme stalsystemen.

Een brede waaier van mogelijke steunpercentages moet de landbouwers stimuleren om de meest duurzame keuze te maken.

## Voorwaarden

* Landbouwbedrijven die voldoen aan de definitie van [actieve landbouwer](/bedrijfsvoering/bedrijfsgegevens/actieve-landbouwer "Actieve landbouwer - 2026").
* Een standaardverdiencapaciteit (factorinkomen) hebben van minstens 20.000 euro.
* Is het landbouwbedrijf een rechtspersoon:
  + Alle bestuurders en zaakvoerders zijn natuurlijke personen
  + OF indien één (of meerdere) van de bestuurders of zaakvoerders een vennootschap met rechtspersoonlijkheid is dan voldoet deze rechtspersoon aan de volgende voorwaarden:
    - Het bestuur bestaat uit maximaal één bestuurder;
    - De bestuurder is een natuurlijke persoon die méér dan 50% bezit van de aandelen van de rechtspersoon;
    - De bestuurder is de vast en enige vertegenwoordiger van de rechtspersoon in het bestuur van het landbouwbedrijf.
* Groepen van landbouwers, gedefinieerd als een rechtspersoon, waarbij alle leden-landbouwbedrijven voldoen aan de definitie van actieve landbouwer én waarvan minstens de helft (en minstens drie) een verdiencapaciteit heeft van 20.000 euro.
* VLIF-steun kan niet gecombineerd worden met steun aangevraagd bij andere overheidsinstanties. De combinatie van VLIF-steun met verhoogde thematische investeringsaftrek valt hieronder en is bijgevolg niet toegelaten.

## **Investeringen**

* Al bij steunaanvraag in het bezit zijn van een toereikende omgevingsvergunning voor die specifieke investeringen waarvoor dit vereist is.
* Het VLIF werkt maximaal met vastgelegde eenheidskosten per investering.
* Voor subsidiabele investeringen zonder een vastgelegde forfaitaire kost dient de marktconformiteit (verantwoording van de kostprijs) aangetoond te worden aan de hand van minimaal 3 offertes.
  + Bij het bewijs van uitvoering volstaat 1 ondertekende offerte; ten laatste bij de betalingsaanvraag zijn 3 offertes noodzakelijk.
  + **Belangrijk aandachtspunt**: Het moeten drie offertes zijn van drie verschillende leveranciers betreffende gelijkaardige groottes/types investeringen, zodat een objectieve vergelijking kan gemaakt worden.
  + Bij de betalingsaanvraag moet een overzicht van deze offertes opgeladen worden aan de hand van [volgend sjabloon](https://lv.vlaanderen.be/sites/lv/files/2024-10/Sjabloon%20OFFERTE%20-%20marktconformiteit%20en%20subsidiabele%20kost.xlsx) .
* Een investering moet uitgevoerd worden op (*onroerend*) of ten gunste van (*roerend*) een exploitatie in het Vlaams Gewest.
* Volgende machines of materiaal komen niet in aanmerking voor steun:
  + tweedehands
  + demomachines
  + machines/materiaal waarvan het bouwjaar meer dan 2 jaar voor het jaar van de eerste factuur voor de aankoop ligt
  + aankoop van machines/materiaal via een veiling
  + aankoop via leasing
* De aankoop van de investering moet duidelijk blijken uit de aankoopfactuur. Hierop moet de investering en het bijhorende bedrag vermeld staan. Indien de investering een optie op een machine betreft, moet dit apart vermeld staan incl. het bedrag.

De uitgebreide investeringslijst waarvoor steun aangevraagd kan worden, wordt aangeboden via het e-loket en de website. Let op! Er kunnen specifieke voorwaarden opgenomen zijn per investering.

**VLIF-codelijst** met subsidiabele investeringen voor het huidige kwartaal:

[VLIF4 Codelijst blok 4 2025](/sites/lv/files/2025-10/VLIF4%20Codelijst%20blok%204%202025.pdf "VLIF4 Codelijst blok 4 2025")

[Wijzigingen in blok4 2025.pdf](/sites/lv/files/2025-10/Wijzigingen%20in%20blok4%202025.pdf "Wijzigingen in blok4 2025.pdf")

Voor de meerderheid van de subsidiabele VLIF-investeringen werd een forfaitaire kost bepaald, afhankelijk van bepaalde kenmerken en parameters. Gebruik de **VLIF simulatietool** om per investering de forfaitaire kost te simuleren: [VLIF-simulatietool](https://e-loket2.landbouwvlaanderen.be/p/vlif4/web/bui/vko-calculator-extern)

De selectie gebeurt per blokperiode aan de hand van de aan de investeringen toegekende duurzaamheidsscores, claim jonge landbouwer, claim samenwerkingsverband, claim bio of een andere claim. De investeringen worden gerangschikt volgens de totale score en vervolgens volgens de leeftijd van de landbouwer. Indien een maatschap of rechtspersoon de aanvraag ingediend heeft, wordt de jongste bestuurder of zaakvoerder in rekening gebracht. Het budget dat ter beschikking is in een bepaalde blokperiode bepaalt dan welke investeringen al dan niet geselecteerd zijn.

## Steunomvang

### Productieve investeringen

* Maximaal 300.000 euro steun per bedrijf voor de periode vanaf 2023
* 15%, 30%, 40% of 50% steun, afhankelijk van de duurzaamheid van de investeringen
* Bij bepaalde investeringen kan je een verhoogde steun aanvragen wanneer u voldoet aan de bijkomende voorwaarden tot het bekomen van deze verhoogde steun. Dit wordt verder 'claim' genoemd.
  + 10% bijkomende steun voor 30%, 40% en 50% investeringen met onderstaande claims:
    - indien minstens één van de bedrijfsleiders voldoet aan de definitie van jonge landbouwer [fiche](https://lv.vlaanderen.be/media/9177)
      * Jonger zijn dan 40 jaar voor 1 januari van het jaar van de steunaanvraag (Het jaar waarin men 40 wordt, is het laatste jaar dat men de jongerenclaim kan aanvragen in de steunaanvraag)
      * Vakbekwaam zijn (zie ook [fiche](https://lv.vlaanderen.be/media/9131) )
      * Voldoende zeggenschap hebben  
        *Belangrijk aandachtspunt*
        + De huidige definitie van jonge landbouwer is verschillend van deze uit de periode 2015-2022.
        + De voorwaarden voor de claim jonge landbouwer bij productieve investeringen is verschillend van de voorwaarde jonge landbouwer bij vestigingssteun.
    - groepen van landbouwers (= samenwerking) [fiche](https://lv.vlaanderen.be/sites/lv/files/2025-01/PI%20Claim_samenwerking.pdf)
  + 5% bijkomende steun voor 30%, 40% en 50% investeringen met onderstaande claims:
    - claim agro-ecologische technieken [fiche](https://lv.vlaanderen.be/media/9108)
    - claim IPM [fiche](https://lv.vlaanderen.be/media/8406)
    - claim pocketvergisting [fiche](https://lv.vlaanderen.be/media/8410)
  + 15% bijkomende steun voor 15% investeringen in onroerende goederen met onderstaande claims:
    - claim beter leven [fiche](https://lv.vlaanderen.be/media/8404)
    - claim anti-staartbijten [fiche](https://lv.vlaanderen.be/media/8403)
    - claim biologische productiemethode [fiche](https://lv.vlaanderen.be/media/8405)
* De bijkomende steun moet zowel bij de steunaanvraag als bij de betalingsaanvraag expliciet geclaimd worden!

### Ammoniak-emissiereducerende investeringen

* Deze investeringen vallen niet onder het maximum van 300.000 euro steun per bedrijf voor de periode vanaf 2023.
* Er gelden steunpercentages van 40%, 65% of 80%.
* 25% bijkomende steun voor 40% investeringen met onderstaande claim:
  + indien minstens één van de bedrijfsleiders voldoet aan de definitie van jonge landbouwer
    - Jonger zijn dan 40 jaar voor 1 januari van het jaar van de steunaanvraag
    - Vakbekwaam zijn (zie ook [fiche](https://lv.vlaanderen.be/media/9131))
    - Voldoende zeggenschap hebben  
      *Belangrijk aandachtspunt*
      * De huidige definitie van jonge landbouwer is verschillend van deze uit de periode 2015-2022.
      * De voorwaarden voor de claim jonge landbouwer bij productieve investeringen is verschillend van de voorwaarde jonge landbouwer bij vestigingssteun.

## Steun aanvragen

### Productieve investeringen

* De steun kan aangevraagd worden via het e-loket binnen een blokperiode van 3 maanden.
* *Let op!* Steunaanvragen voor productieve investeringen en ammoniak-emissiereducerende investeringen gebeurt via 2 aparte tegels!
* Indien geselecteerd, moet de start van de uitvoering van de investering aangetoond worden binnen de 2,5 maanden na de blokperiode.
* Na uitvoering van de investeringen en binnen de 2,5 jaar na de blokperiode moet de betalingsaanvraag ingediend worden.

In onderstaande handleiding vindt u de werkwijze terug voor het indienen van een steunaanvraag op het e-loket.

[VLIF\_4\_handleiding.pdf](/sites/lv/files/2025-12/VLIF_4%20externe_handleiding.pdf "VLIF_4_handleiding.pdf")

### Ammoniak-emissiereducerende investeringen

Via de aparte tegel voor ammoniak-emissiereducerende investeringen kunnen volgende investeringen worden ingediend:

* via **NIEUWBOUW**: investeringen in nieuwe rundvee-, pluimvee- en varkensstallen, waar ammoniak-reducerende technieken (met onroerende investeringen) toegepast worden, én die gebouwd worden met een passende omgevingsvergunning die dateert vanaf 1 januari 2023.  
  **Let op!** Rundveestallen waar als enige ammoniak-reducerende techniek een mestrobot en/of mestschuif (niet samen met een emissiearme vloer op PAS-lijst) en/of een weidegangregistratiesysteem gebruikt wordt, kunnen niet onder NIEUWBOUW aangevraagd worden.
* via **onroerend buiten nieuwbouwstal**: investeringen die verbonden zijn aan een dergelijke nieuwbouwstal.
* via **AER INVESTERINGEN**: ammoniak-emissiereducerende investeringen in de veehouderij in andere stallen dan deze die onder NIEUWBOUW (zoals hierboven omschreven) vallen.
* **!! NIEUWE FICHE !!**

  |  |
  | --- |
  | Dit is de geüpdatete versie voor aanvragen vanaf blokperiode 4 van 2025! |

  [Fiche AER - versie 12-11-2025](/sites/lv/files/2025-11/Fiche%20AER%20versie%2012-11-2025%20.pdf "Fiche AER - versie 12-11-2025")
* Voor een investering in een PAS-techniek moet de constructeur attesteren dat de techniek is geplaatst volgens de geldende voorwaarden van deze techniek zoals is opgenomen in de PAS-lijst. De attestering moet via onderstaand sjabloon en moet opgeladen worden bij de betalingsaanvraag.
* [sjabloon PAS-attest.docx](/sites/lv/files/2024-11/sjabloon%20PAS-attest.docx "sjabloon PAS-attest.docx")
* Voor een investering in een AEA-techniek moet een AEA-attest voorgelegd worden. Dit AEA-attest moet (zoals voorheen) worden opgemaakt door de toezichthoudende architect, ingenieur-architect, burgerlijk bouwkundig ingenieur, industrieel ingenieur bouwkunde, landbouwkundig ingenieur of bio-ingenieur.

## U kan geen steunaanvraag indienen?

### U bent geen actieve landbouwer

Wanneer u VLIF investeringssteun wil aanvragen maar u nog geen actieve landbouwer bent, moet u een bezwaar indienen. Dit bezwaar moet ingediend worden voor het einde van de blokperiode van de steunaanvraag en wordt gecontroleerd bij het bewijs van uitvoering.

Voor meer info, zie [webpagina actieve landbouwer](https://lv.vlaanderen.be/bedrijfsvoering/bedrijfsgegevens/actieve-landbouwer) .

### U voldoet niet aan de minimum standaardverdiencapaciteit

* Wenst u een andere referentie te gebruiken (bv. na uitbreiding van het bedrijf) of zijn de gebruikte coëfficiënten niet representatief voor uw bedrijf (bv. door rechtstreekse verkoop), dan moet u een bezwaar indienen. Dit bezwaar moet ingediend worden voor het einde van de blokperiode van de steunaanvraag en wordt gecontroleerd bij het bewijs van uitvoering. (zie [webpagina actieve landbouwer](https://lv.vlaanderen.be/bedrijfsvoering/bedrijfsgegevens/actieve-landbouwer) ).
* Bent u een starter of heeft u een gedeeltelijke bedrijfsovername gedaan of heeft u de aan te vragen investering nodig om te voldoen aan de standaardverdiencapaciteit, dan moet u een ondernemingsplan indienen. Dit ondernemingsplan moet bij de steunaanvraag ingediend worden. Op het moment van de betalingsaanvraag zal u de standaardverdiencapaciteit moeten aantonen. ([ondernemingsplan](https://lv.vlaanderen.be/media/8380))

## Wat bij een bedrijfsovername?

De overnemer zal, wat het maximum aan potentiële steun betreft, nog beschikken over het resterende bedrag van de 300.000 euro basissteun van de overlater.

Indien de betalingsaanvraag nog werd ingediend door de overlater vóór de wijziging, zal deze de steun ontvangen. Indien de betalingsaanvraag nog moet ingediend worden, dient dit te gebeuren door de overnemer en zal die de steun ontvangen.

## Bijkomende voorwaarde betreffende behoud van steun

Tot vijf jaar nadat de investeringssteun is uitbetaald, moet de investering verbonden blijven aan het bedrijf dat de steun heeft verkregen of de overnemer van dat bedrijf. De investering moet gedurende die periode in gebruik zijn en blijven door de landbouwer die op dat moment actief is op dat bedrijf.

Als stallen gesubsidieerd worden op voorwaarde dat dieren gehuisvest zijn volgens een lastenboek (dierenwelzijn, bio) of de claim anti-staartbijten, moet tot vijf jaar na uitbetaling van de steun voldaan blijven aan dit lastenboek of specifieke voorwaarden.

## Nuttige documenten en links

**Fiche verbreding**:

[PI Fiche\_verbreding.pdf](/sites/lv/files/2025-07/PI%20Fiche_verbreding.pdf "PI Fiche_verbreding.pdf")

**Sjabloon dimensionering batterij**:

*Dit bestand moet ingevuld en opgeladen worden bij de betalingsaanvraag voor een batterij.*

[Rekenblad dimensionering batterij versie 09.2025.xlsx](/sites/lv/files/2025-09/Rekenblad%20dimensionering%20batterij%20versie%2009.2025.xlsx "Rekenblad dimensionering batterij versie 09.2025.xlsx")

**Handleiding aantonen elektriciteitsverbruik/productie:**

[LV Handleiding aantonen verbruikshistoriek.pdf](/sites/lv/files/2025-09/LV%20Handleiding%20aantonen%20verbruikshistoriek.pdf "LV Handleiding aantonen verbruikshistoriek.pdf")

**Sjabloon bepaling marktconformiteit en subsidiabele kost voor investeringen zonder eenheidskost (offerte-investeringen)**:

*Dit bestand moet verplicht ingevuld en opgeladen worden bij de betreffende voorwaarde in uw betalingsaanvraag. Dit bestand is noodzakelijk om enerzijds de subsidiabele kost van de investering te bepalen en anderzijds de marktconformiteit ervan te verantwoorden.*

[sjabloon bepaling marktconformiteit en subsidiabele kost](/sites/lv/files/2024-10/Sjabloon%20OFFERTE%20-%20marktconformiteit%20en%20subsidiabele%20kost.xlsx "sjabloon bepaling marktconformiteit en subsidiabele kost")

[handleiding bij sjabloon marktconformiteit en subsidiabele kost](/sites/lv/files/2024-10/Handleiding%20bij%20sjabloon%20OFFERTE%20-%20marktconformiteit%20en%20subsidiabele%20kost.pdf "handleiding bij sjabloon marktconformiteit en subsidiabele kost")

**Infofiche omtrent communicatieverplichtingen van de begunstigden:**

[Fiche communicatieverplichtingen](/sites/lv/files/2024-09/VLIF4%20Fiche%20communicatieverplichtingen.pdf "Fiche communicatieverplichtingen")

**Codelijsten voorbije blokperiodes:**

* 2025
  + [blok 3](https://lv.vlaanderen.be/media/9694)
  + [blok 2](https://lv.vlaanderen.be/media/9630)
  + [blok 1](https://lv.vlaanderen.be/media/9382)
* 2024
  + [blok 4](https://lv.vlaanderen.be/media/9210)
  + [blok 3](https://lv.vlaanderen.be/media/9219)
  + [blok 2](https://lv.vlaanderen.be/media/9218)
  + [blok 1](https://lv.vlaanderen.be/media/9217)
* 2023
  + [blok 4](https://lv.vlaanderen.be/media/9216)
  + [blok 3](https://lv.vlaanderen.be/media/9215)
  + [blok 2](https://lv.vlaanderen.be/media/9214)

## Regelgeving

[Besluit van de Vlaamse Regering over steun voor productieve investeringen en opstartverrichtingen in de landbouw](https://codex.vlaanderen.be/PrintDocument.ashx?id=1038297&datum=&geannoteerd=false&print=false)

## Kunstmatige creatie van voordelen

Iedere vorm van bedrijfsorganisatie of aangifte die artificieel opgezet wordt met het oog op het veilig stellen van steunbetalingen of het verkrijgen van meer betalingen, evenals het ontlopen van verplichtingen, wordt beschouwd als ’het kunstmatig creëren van voorwaarden om een voordeel te bekomen’ conform artikel 62 van verordening (EU) nr. 2021/2116. Deze beoordeling zal over campagnes heen gebeuren en kan aanleiding geven tot correctieve acties.

## REPowerEU

Een deel van de investeringen met als doel ‘energiebesparing’ en de ‘productie van hernieuwbare energie’ worden gesubsidieerd vanuit het [Europese Recovery and Resilience Facility – RRF – Next Generation EU meer bepaald het onderdeel REPowerEU](https://nextgenbelgium.be/nl/).

Specifiek voor de investeringen gefinancierd met deze middelen geldt het fraudebestrijdingsbeleid dat teruggevonden kan worden in deze [beleidsverklaring](/media/9405/download?attachment "Fraudebestrijdingsbeleid RRF - Beleidsverklaring") door het Agentschap Landbouw en Zeevisserij.

![Gefinancierd door de Europese Unie](/sites/lv/files/styles/original_zero/public/2025-03/NL%20Gefinancierd%20door%20de%20Europese%20Unie_POS_0792%20-%20375px.jpg?itok=LO0ncpIv)

## Contactgegevens

Voor meer **technische en praktische informatie of inhoudelijke vragen** over het indienen van een steunaanvraag via het e-loket:

Info Agentschap Landbouw en Zeevisserij

[info@lv.vlaanderen.be](mailto:info@lv.vlaanderen.be)

[02 214 48 48](tel:022144848)

Delen: