# 3.28 VLIF Opstart en overname door jonge landbouwers

Source: https://lv.vlaanderen.be/subsidies/vlif-steun/vlif-overnamesteun-voor-land-en-tuinbouwers

**AANDACHT!!** Er is een nieuw sjabloon voor het ***bedrijfsplan bij overname***. Gelieve vanaf nu dit sjabloon te gebruiken!

Op deze pagina vindt u:

* [Steun aanvragen](#steun)
* [Eerste betalingsaanvraag](#BA1)
* [Tweede betalingsaanvraag](#BA2)
* [Permanente voorwaarden](#voorwaarden)
* [Nuttige documenten](#useful)

## VLIF-aanvraagperiodes

Dit zijn de jaarlijkse aanvraagperiodes:

* 20 januari tem 31 maart
* 20 april tem 30 juni
* 20 juli tem 30 september
* 20 oktober tem **15 december**

Wacht niet tot de allerlaatste dagen met praktische vragen rond uw steunaanvraag; zo heeft de administratie voldoende tijd om u de nodige informatie te verstrekken.

## Doel van de maatregel

Steun voor de opstart of overname van een landbouwbedrijf door een jonge landbouwer.

## Steunomvang

Het gaat om een forfaitaire steun van 40.000, 70.000 of 100.000 euro afhankelijk van de omvang van het bedrijf en het aantal bedrijfsleiders. De steun wordt toegekend voor het uitvoeren van een bedrijfsplan.

De steun wordt in twee schijven uitbetaald.

Indien één bedrijfsleider na uitvoering bedrijfsplan

| **Steunbedrag** | **Verdiencapaciteit per bedrijfsleider** |
| --- | --- |
| 40.000 euro | 20.000 euro <= X < 40.000 euro |
| 70.000 euro | 40.000 euro <= X < 70.000 euro |
| 100.000 euro | >= 70.000 euro |

Indien meer dan één bedrijfsleider na uitvoering bedrijfsplan

| **Steunbedrag** | **Verdiencapaciteit per bedrijfsleider** |
| --- | --- |
| 40.000 euro | 20.000 euro <= X < 55.000 euro |
| 70.000 euro | 55.000 euro <= X < 85.000 euro |
| 100.000 euro | >= 85.000 euro |

## Voorwaarden

**Doelgroep**

* Personen die maximum 40 jaar zijn (het jaar waarin men 40 wordt, is het laatste jaar dat de vestigingssteun kan aangevraagd worden)
* De persoon vestigt zich voor de eerste keer als landbouwer
* Deze personen realiseren ofwel:
  + een overname van min. 20% van de aandelen (zowel kapitaal als stemrecht) in volle eigendom, van een landbouwbedrijf
  + een overname van min. 20% van de bedrijfsbekleding van een landbouwbedrijf
  + de opstart van een nieuw landbouwbedrijf: wordt het opgestarte landbouwbedrijf uitgebaat in de vorm van een vennootschap dan moet de jonge landbouwer min. 20% van de aandelen (zowel kapitaal als stemrecht) in volle eigendom bezitten.

De jonge landbouwer vestigt zich als natuurlijk persoon of als bestuurder/zaakvoerder in een rechtspersoon landbouw.

De jonge landbouwer moet zich gevestigd hebben in de periode minder dan 24 maanden vóór de laatste dag van de blokperiode waarin de steunaanvraag werd ingediend of voor het indienen van de eerste betalingsaanvraag.

De verwerving van de bedrijfsbekleding of de aandelen en de benoeming tot zaakvoerder, vennoot of bestuurder van een landbouwer vindt plaats binnen een periode van 30 dagen.

Bij overname tussen echtgenoten/partners is het huwelijksvermogenstelsel van de echtgenoten/partners belangrijk.  
Indien men overneemt van de partner waarmee men gehuwd is onder het stelsel van gemeenschap van goederen (het wettelijk stelsel) of met een contract van algehele gemeenschap van goederen, komt men niet in aanmerking voor vestigingssteun; tenzij men kan aantonen dat de overname gebeurt uit het eigen vermogen van de ene echtgenoot/partner en deze overname gefinancierd wordt uit het eigen vermogen van de andere overnemende echtgenoot/partner.

**Na uitvoering van het bedrijfsplan:**

* is de jonge landbouwer vakbekwaam en heeft hij voldoende zeggenschap;
* voldoet het overgenomen of nieuwe landbouwbedrijf aan:
  + de definitie van actieve landbouwer;
  + een verdiencapaciteit van 20.000 euro of meer per bedrijfsleider

**Toegelaten activiteiten naast landbouw:**

* maximaal een halftijdse job als werknemer **of**
* maximum 15.000 euro netto belastbaar inkomen uit zelfstandige activiteiten buiten het landbouwbedrijf **of**
* de begunstigde heeft een opleiding gevolgd van maximaal dertig studiepunten op jaarbasis.
* en combinatie van bovenstaande waarbij de som van het percentage tewerkstelling als werknemer/50, het aantal opgenomen studiepunten/30 en het netto belastbaar inkomen uit een zelfstandige activiteit buiten het landbouwbedrijf/15.000 kleiner of gelijk moet zijn aan 1.

## Overname of opstart

Bij de steunaanvraag moet een bedrijfsplan worden ingediend volgens een vooropgesteld sjabloon waarin o.a. de doelstellingen en de ontwikkeling van het bedrijf zijn omschreven.

Er wordt een onderscheid gemaakt tussen overname of opstart van een nieuw landbouwbedrijf. Wat onder overname of opstart van een landbouwbedrijf aanzien wordt, staat beschreven in de [fiche overname vs opstart](https://lv.vlaanderen.be/media/9212).

## Steun aanvragen

* **Aandachtspunt:**enkel natuurlijke personen kunnen een vestigingsdossier starten en indienen. Pas ná selectie kan een volmacht gegeven worden en kan de volmachthouder aan het dossier werken!
* De steun kan aangevraagd worden via het e-loket binnen een blokperiode van 3 maanden. Daarna vindt de selectie plaats.

**Op te laden documenten**:

* Overname bedrijfsbekleding/aandelen:
  + bedrijfsplan bij overname ([verplicht sjabloon](https://lv.vlaanderen.be/media/9052))
* Opstart:
  + bedrijfsplan bij opstart ([verplicht sjabloon](https://lv.vlaanderen.be/media/9053))
  + omgevingsvergunning op naam van de overnemer als er op dezelfde exploitatie geen landbouwactiviteiten waren minder dan 24 maanden voor de steunaanvraag
  + wanneer bij de opstart van een land- of tuinbouwbedrijf geen omgevingsvergunning vereist is, moet dit aangetoond worden met een document van de vergunningverlenende overheid

De selectie gebeurt op basis van het percentage van overname en de te verwachten verdiencapaciteit, het aantal bedrijfsleiders en het verdienmodel na uitvoering van dat bedrijfsplan.

In onderstaande handleiding vindt u de werkwijze terug voor het indienen van een steunaanvraag op het e-loket.

[VLIF\_4\_handleiding.pdf](/sites/lv/files/2025-12/VLIF_4%20externe_handleiding.pdf "VLIF_4_handleiding.pdf")

## Eerste betalingsaanvraag

Tijdstip indienen

* na het opstarten van de landbouwactiviteiten
* binnen het jaar na het einde van de blokperiode van de steunaanvraag

De eerste betalingsaanvraag kan pas ingediend worden na het toekennen van een landbouwernummer.

**Op te laden documenten**:

* Bij een overname bedrijfsbekleding
  1. geregistreerd overnamecontract of notariële schenkingsakte
  2. inventaris (hoeft niet geregistreerd)
* Bij een overname aandelen
  1. geregistreerd overnamecontract of notariële schenkingsakte
  2. UBO-register
* Bij het oprichten van een nieuw landbouwbedrijf zijn volgende situaties mogelijk:
  1. Een natuurlijke persoon neemt bedrijfsbekleding over en baat het uit in een nieuw bedrijf. De opstart wordt aangetoond adhv volgende documenten:
     + overnamecontract / notariële schenkingsakte / factuur van aankoop
     + of factuur van aankoop bedrijfsbekleding
     + aantonen via Sanitel en/of verzamelaanvraag
  2. Een natuurlijke persoon richt een vennootschap op, deze neemt bedrijfsbekleding van een bestaand landbouwbedrijf over. Deze opstart wordt aangetoond adhv volgende documenten:
     + de oprichtingsakte
     + overnamecontract / notariële aankoopakte / factuur van aankoop
     + aantonen via Sanitel en/of verzamelaanvraag
  3. Oprichting van een nieuw bedrijf (er wordt niets overgenomen). Deze opstart wordt aangetoond adhv volgende documenten:
     + oprichtingsakte als het bedrijf wordt uitgebaat ovv een vennootschap
     + facturen voor de productiemiddelen (plantgoed, dieren,...)
     + foto's van het actief landbouwbedrijf
     + aantonen via Sanitel en/of verzamelaanvraag

## Tweede betalingsaanvraag

Tijdstip indienen:

* na uitvoeren van het bedrijfsplan
* minimum 2 jaar en maximum 3 jaar na de eerste betalingsaanvraag

Voorwaarden:

* Het landbouwbedrijf voldoet aan de definitie actieve landbouwer
* Heeft de min. SVC van 20.000€ per bedrijfsleider behaald
* De jonge landbouwer is vakbekwaam en heeft voldoende zeggenschap
* Vanaf 12 maanden voor de tweede betalingsaanvraag tot 3 jaar na indienen van de tweede betalingsaanvraag
  + maximaal halftijdse job als werknemer (<https://www.mycareer.be/nl>) OF
  + maximum 15.000€ netto belastbaar inkomen uit zelfstandige activiteiten buiten het landbouwbedrijf (verklaring) OF
  + opleiding met max. 30 studiepunten
  + en combinatie van bovenstaande
* Het bedrijfsplan is uitgevoerd
* Omgevingsvergunning staat op naam van de jonge landbouwer of zijn bedrijf en is voldoende dekkend voor de activiteiten die op het bedrijf worden uitgevoerd.

**Op te laden documenten**:

* Omgevingsvergunning (bij oprichten nieuw landbouwbedrijf moet deze reeds bij de steunaanvraag opgeladen worden)
* Afdruk van MyCareer

## Permanente voorwaarden

Tot 3 jaar na het indienen van de tweede betalingsaanvraag moet voldaan worden aan onderstaande voorwaarden:

* De selectiedrempel behalen
* De minimumscore die hoort bij het selectieproces van de steunaanvraag behalen
* Minstens 20% van de aandelen of bedrijfsbekleding behouden
* De combinatie van SVC en aantal bedrijfsleiders moet de steun blijven verantwoorden
* Maximaal halftijdse job als werknemer (<https://www.mycareer.be/nl>) OF
* Maximum 15.000€ netto belastbaar inkomen uit zelfstandige activiteiten buiten het landbouwbedrijf (verklaring) OF
* Opleiding met max. 30 studiepunten
* Of combinatie van de 3 bovenstaande

## Nuttige documenten

**Sjabloon bedrijfsplan bij overname:**

[VLIF4 Bedrijfsplan](/sites/lv/files/2025-05/VLIF4%20Bedrijfsplan.docx "VLIF4 Bedrijfsplan")

**Sjabloon bedrijfsplan bij opstart:**

[VLIF4 Bedrijfsplan bij opstart](/sites/lv/files/2024-04/VLIF4%20Bedrijfsplan_opstart.docx "VLIF4 Bedrijfsplan bij opstart")

**Fiche vakbekwaamheid:**

[PI Fiche\_vakbekwaamheid.pdf](/sites/lv/files/2025-03/PI%20Fiche_vakbekwaamheid.pdf "PI Fiche_vakbekwaamheid.pdf")

**Fiche overname vs opstart:**

[Fiche overname vs opstart](/sites/lv/files/2024-10/Fiche%20overname%20vs%20opstart.pdf "Fiche overname vs opstart")

**Infofiche omtrent communicatieverplichtingen van de begunstigden:**

[Fiche communicatieverplichtingen](/sites/lv/files/2024-09/VLIF4%20Fiche%20communicatieverplichtingen.pdf "Fiche communicatieverplichtingen")

## Regelgeving

[Besluit van de Vlaamse Regering over steun voor productieve investeringen en opstartverrichtingen in de landbouw](https://codex.vlaanderen.be/PrintDocument.ashx?id=1038297&datum=&geannoteerd=false&print=false)

## Kunstmatige creatie van voordelen

Iedere vorm van bedrijfsorganisatie of aangifte die artificieel opgezet wordt met het oog op het veilig stellen van steunbetalingen of het verkrijgen van meer betalingen, evenals het ontlopen van verplichtingen, wordt beschouwd als ’het kunstmatig creëren van voorwaarden om een voordeel te bekomen’ conform artikel 62 van verordening (EU) nr. 2021/2116. Deze beoordeling zal over campagnes heen gebeuren en kan aanleiding geven tot correctieve acties.

## Contactgegevens

Voor meer **technische en praktische informatie** of **inhoudelijke vragen** over het indienen van een steunaanvraag via het e-loket kunt u terecht op de infolijn: 02 214 48 48

Info Agentschap Landbouw en Zeevisserij

[info@lv.vlaanderen.be](mailto:info@lv.vlaanderen.be)

[02 214 48 48](tel:022144848)

Delen: