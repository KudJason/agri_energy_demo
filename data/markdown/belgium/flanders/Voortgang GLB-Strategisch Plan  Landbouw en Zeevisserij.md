# Voortgang GLB-Strategisch Plan | Landbouw en Zeevisserij

Source: https://lv.vlaanderen.be/beleid/landbouwbeleid-eu/gemeenschappelijk-landbouwbeleid-glb/voortgang-glb-strategisch-plan#extra

**Op deze pagina:**

* [Rapportering GLB-Strategisch Plan](#rapportering)
* [Evaluatie GLB-Strategisch Plan](#evaluatie)
* [Monitoringcomité](#monitoringcomite)
* [Extra informatie](#extra)

## Rapportering GLB-Strategisch Plan

Jaarlijks wordt er gerapporteerd over de voortgang van het Vlaams GLB-Strategisch Plan door middel van het prestatieverslag. Hierin wordt een overzicht gegeven van de uitgaven in een specifiek financieel jaar aangevuld met de gerealiseerde outputs en resultaten. Dit jaarlijks prestatieverslag wordt na goedkeuring door de Europese Commissie gepubliceerd tezamen met een algemene samenvatting.

### Jaarlijks prestatieverslag:

[Jaarlijkse prestatieverslag GLB-SP 2024](/media/9513/download?attachment "Jaarlijks prestatieverslag GLB-SP 2024")

[Publiekssamenvatting APR 2024](/sites/lv/files/2025-07/Publiekssamenvatting%20APR%202024.pdf "Publiekssamenvatting APR 2024")

[Jaarlijks prestatieverslag GLB-SP 2023](/sites/lv/files/2024-06/Jaarlijks%20prestatieverslag%202023.pdf "Jaarlijks prestatieverslag GLB-SP 2023")

## Evaluatie GLB-Strategisch Plan

Het GLB-Strategisch Plan wordt geëvalueerd ter verbetering van de kwaliteit van het ontwerp en de uitvoering van het plan doorheen de ganse uitvoeringsperiode. Om inzicht te krijgen in (de impact van) het uitgevoerde GLB-beleid zijn doordachte, coherente evaluatieactiviteiten noodzakelijk. In kader van deze doelstellingen werd er een evaluatieplan opgesteld dat de basis vormt en een kader biedt voor de verschillende evaluatieactiviteiten.

### Evaluatieplan met evaluaties

* [**Evaluatieplan GLB 2023-2027**](/media/9538/download?attachment "Evaluatieplan_GLB2023-2027_20250122_WT.pdf")
  + [Bijlage I: Evaluatieactiviteiten 2024](/media/9539/download?attachment "Bijlage I: Evaluatie 2024")
  + [Bijlage II: Evaluatieactiviteiten 2025](/media/9540/download?attachment "Bijlage II: Evaluatie 2025")

## Monitoringcomité

Om toezicht te houden op de uitvoering en voortgang van het  Vlaams GLB Strategisch Plan is er bepaald in de Europese GLB-verordening dat er een monitoringcomité wordt opgericht. Ook neemt het nieuwe monitoringcomité enkele taken over van het ontbonden toezichtcomité met betrekking tot het plattelandsontwikkelingsprogramma PDPO III. Conform dezelfde Europese verordening, zijn hierbij het reglement van orde en de ledenlijst hieronder gepubliceerd.

De leden bestaan uit de vertegenwoordigers van Vlaamse ministers, middenveldorganisaties en instanties van de Vlaamse overheid die betrokken zijn met de doelstellingen van het GLB-SP.

* [Besluit van de Vlaamse Regering tot oprichting en samenstelling van het monitoringcomité](/media/9514/download?attachment "Besluit van de Vlaamse Regering tot oprichting en samenstelling van het monitoringscomite")
* [Ministerieel besluit tot benoeming van de leden van het monitoringcomité](/media/9515/download?attachment "Ministerieel besluit tot benoeming van de leden van het monitoringscomite")
  + [Wijziging aan ministerieel besluit tot benoeming van de leden van het monitoringcomité](/media/9743/download?attachment "Wijziging MB monitoringcomité")
* [Ledenlijst van vertegenwoordigers van het monitoringcomité](/media/8588/download?attachment "Vertegenwoordigers MC GLB-SP.pdf")
* [Reglement van orde monitoringcomité](/media/9517/download?attachment "Reglement van orde monitoringscomite")

### Raadpleging 21 april 2023

Op 21 april vond de eerste bijeenkomst van het monitoringcomité voor het Vlaams GLB-Strategisch Plan plaats. Op deze eerste vergadering maakten de leden kennis met elkaar, werd er een toelichting over het nieuwe GLB-SP en de taken van het monitoringcomité gegeven, en werd het reglement van orde aangenomen. Verder gaf het monitoringcomité een gunstig advies bij een PDPO III-programmawijziging, en na een schriftelijke procedure werd er ook een gunstig advies over de selectiefiches met selectiecriteria verleend.

[Verslag monitoringcomité GLB 21 april 2023](/sites/lv/files/2023-06/VE_MC%20GLB-SP_20230421.docx "Verslag monitoringcomité GLB 21 april 2023")

### Raadpleging 20 juni 2023

Op 20 juni kwam het monitoringcomité voor het Vlaams GLB-Strategisch Plan voor een tweede keer samen. Op deze vergadering werd het verslag van 21 april 2023 goedgekeurd. Verder werd er een presentatie gegeven over het jaarverslag van PDPOIII dat vervolgens ook werd goedgekeurd. Tenslotte gaf het monitoringcomité, na een verduidelijking,  een gunstig advies bij de voorgestelde selectiecriteria voor de interventie Vorming en advies op maat – aanbodgestuurd.

[Verslag monitoringcomité GLB 20 juni 2023](/sites/lv/files/2023-09/Verslag%20MC%20GLB-SP_20230620.docx "Verslag monitoringcomité GLB 20 juni 2023")

### Raadpleging 20 september 2023

Het monitoringcomité voor het Vlaams GLB-Strategisch Plan kwam op 20 september voor de derde keer bijeen. Tijdens deze vergadering werd eerst het verslag van de bijeenkomst van 20 juni 2023 goedgekeurd. Daarna hebben verschillende experts van het Agentschap Landbouw en Zeevisserij 18 wijzigingen voorgesteld voor het GLB-Strategisch Plan. De geplande wijzigingen hebben als doel verschillende GLB-interventies en beleidskeuzes effectiever te laten aansluiten bij de geselecteerde doelen van het GLB Strategisch Plan, met het oog op het bereiken van de doelstellingen van het plan. De leden van het monitoringcomité hebben advies gegeven over deze wijzigingsvoorstellen. De ontvangen adviezen zullen door het agentschap worden gebruikt in de onderhandelingen met de Europese Commissie over de voorgestelde wijzigingen. Ten slotte heeft het monitoringcomité gunstig advies gegeven over drie selectiefiches van interventies die binnenkort zullen opstarten

[Verslag monitoringcomité GLB 20 september 2023](/sites/lv/files/2023-12/VE_MC%20GLB-SP_20230920.docx "Verslag monitoringcomité GLB 20 september 2023")

[Bijlage verslag monitoringcomité GLB 20 september 2023](/sites/lv/files/2023-12/Bijlage_VE%20MC_20230920.docx "Bijlage verslag monitoringcomité GLB 20 september 2023")

### Raadpleging 27 november 2023

Het monitoringcomité voor het Vlaams GLB-Strategisch Plan kwam op 27 november bijeen. Deze keer werd de vergadering gekoppeld aan een bezoek aan een landbouwbedrijf te Lennik. De leden van het monitoringcomité gingen het veld op en bezochten een bufferstrook bloemen en een grasbufferstrook erosie. Ook kregen de leden uitleg over de werking van het bedrijf, en onder andere ook over de machines die gebruikt worden voor niet-kerende bodembewerking. Na dit leerrijk bezoek startte de vergadering.

Tijdens de vergadering werd het verslag van de bijeenkomst van 20 september 2023 goedgekeurd. Vervolgens werd het Vlaams Ruraal Netwerk voorgesteld. Hierna werd het evaluatieplan van het GLB Strategisch Plan gepresenteerd. Dit evaluatieplan ontving een gunstig advies. De stand van zaken van de wijzigingsvoorstellen aan het GLB Strategisch Plan werd toegelicht, en tot slot gaf het monitoringcomité een positief advies op een bijkomende GLB-SP- en PDPO III-wijziging.

[Verslag monitoringcomité GLB 27 november 2023](/sites/lv/files/2024-02/VE_MC%20GLB-SP_20231127.pdf "Verslag monitoringcomité GLB 27 november 2023")

[Bijlage verslag monitoringcomité GLB 27 november 2023](/sites/lv/files/2024-02/Bijlage%20verslag%20monitoringcomit%C3%A9%20GLB%2027%20november%202023.docx "Bijlage verslag monitoringcomité GLB 27 november 2023")

### Raadpleging 29 januari 2024

Op 29 januari 2024 kwam het monitoringcomité voor het Vlaams GLB-Strategisch Plan voor de eerste keer samen in het nieuwe jaar. Als eerste agendapunt werd het verslag van de bijeenkomst op 27 november 2023 goedgekeurd. Vervolgens werd het jaarlijkse prestatieverslag (APR) van 2023 gepresenteerd door een expert van het Agentschap Landbouw en Zeevisserij. Dit jaarlijkse prestatieverslag kreeg een gunstig advies. Vervolgens gaf de voorzitter een update over de door de Europese Commissie goedgekeurde wijzigingen aan het GLB Strategisch Plan. Tenslotte werden de door het agentschap in het kader van het Belgische voorzitterschap van de Raad van de EU georganiseerde evenementen toegelicht.

[Verslag monitoringcomité GLB 29 januari 2024](/sites/lv/files/2024-06/Verslag%20monitoringcomit%C3%A9%20GLB%2029%20januari%202024.pdf "Verslag monitoringcomité GLB 29 januari 2024")

### Raadpleging 4 juni 2024

Op dinsdag 4 juni 2024 kwam het monitoringcomité voor het Vlaams GLB-Strategisch Plan bijeen. Op deze vergadering werd het jaarlijks uitvoeringsverslag PDPO III over het kalenderjaar 2023 voorgesteld. In dit verslag wordt jaarlijks de uitvoering van PDPO III en een overzicht van activiteiten binnen PDPO III gerapporteerd. Dit jaarlijks uitvoeringsverslag werd goedgekeurd op de vergadering. Hierna werd advies gevraagd over de wijzigingen aan het GLB-SP. Enerzijds gaat het om wijzigingen die voortvloeien uit de aanpassing van de Europese GLB-verordening (EU) 2021/2115 bij Verordening (EU) 2024/1468 en anderzijds zijn er een aantal bijkomende wijzigingen. De voorliggende wijzigingen werden uitvoerig besproken. De voorzitter concludeerde dat er, mits enkele bezorgdheden, kan verder gewerkt worden met alle voorgestelde wijzigingen.

[Verslag monitoringscomité GLB 4 juni 2024](/media/9518/download?attachment "Verslag monitoringscomité GLB 4 juni 2024")

### Raadpleging 19 september 2024

Op 19 september 2024 werd het monitoringcomité voor het Vlaams GLB-Strategisch Plan geraadpleegd onder een schriftelijke procedure. Hierbij werd om advies gevraagd over wijzigingen aan het GLB-SP. Enerzijds gaat het hierbij om wijzigingen die als doel hebben om de interventies effectiever te laten aansluiten bij de geselecteerde doelen van het GLB Strategisch Plan en anderzijds gaat het om een aantal kleine aanpassingen om de uitvoerbaarheid door de landbouwers te verbeteren. Daarnaast werd ook het schrappen van de interventie rond het dierenwelzijnslabel voorgesteld. De ingediende adviezen werden uitvoerig geanalyseerd door het agentschap en de leden ontvingen hierover een terugkoppeling via het verslag.

[Verslag monitoringcomité GLB 19 september 2024](/media/9519/download?attachment "Verslag monitoringscomité GLB 19 september 2024")

### Raadpleging 5 februari 2025

Het monitoringcomité voor het Vlaams GLB-Strategisch Plan kwam op 5 februari bijeen. Eerst werden de verslagen van de bijeenkomsten op 4 juni 2024 en 19 september 2024 goedgekeurd. Daarna volgde een wijziging aan het reglement van orde en een toelichting over het GLB-SP voor de nieuwe leden van het monitoringcomité. Verder gaf het monitoringcomité ook een gunstig advies bij een notificatie van een GLB-SP wijziging. Vervolgens werden het jaarlijkse prestatieverslag (APR) van 2024 en de evaluatieactiviteiten van 2024-2025 gepresenteerd. Hierop werden enkele adviezen geformuleerd die door het agentschap verder onderzocht zullen worden.

[Verslag monitoringcomité GLB 5 februari 2025](/media/9677/download?attachment "Verslag monitoringcomité GLB-SP 5 februari 2025")

### Raadpleging 24 maart 2025

Op 24 maart 2025 werd het monitoringcomité voor het Vlaams GLB-Strategisch Plan geraadpleegd onder een schriftelijke procedure. Hierbij werd het advies gevraagd over wijzigingen aan het PDPO III-programma om de nog resterende Europese middelen van het Europese plattelandsontwikkelingsfonds optimaal te besteden voor de uitbetaling van geselecteerde en goedgekeurde dossiers. Er werden geen adviezen ontvangen waarmee besloten kan worden dat het advies van het monitoringcomité gunstig wordt geacht.

[Verslag monitoringcomité GLB 24 maart 2025](/media/9678/download?attachment "Verslag monitoringcomité GLB-SP 24 maart 2025")

### Raadpleging 18 juni 2025

Het monitoringcomité voor het Vlaams GLB-Strategisch Plan kwam op 18 juni bijeen. Deze vergadering werd gekoppeld aan een bezoek aan een landbouwbedrijf te Poeke. De leden van het monitoringcomité gingen naar een melkveehouderij waar ze o.a. de werking en de mogelijkheden leerden kennen van een pocketvergister en stikstofstripper. Na dit leerrijk bezoek startte de vergadering.

Tijdens de vergadering werden de verslagen van de bijeenkomsten van 5 februari 2025 en 24 maart 2025 goedgekeurd. Vervolgens werd het jaarlijks uitvoeringsverslag PDPO III voorgesteld en goedgekeurd. Hierna werd advies gevraagd over de wijzigingen aan het GLB Strategisch Plan. De leden van het monitoringcomité vroegen hier en daar verduidelijking en gaven advies over deze wijzigingsvoorstellen.

[Verslag monitoringcomité GLB 18 juni 2025](/media/9742/download?attachment "Verslag monitoringcomité GLB 18 juni 2025")

## Extra informatie

* [Gemeenschappelijk Landbouwbeleid (GLB) 2023-2027: algemeen kader](/beleid/landbouwbeleid-eu/gemeenschappelijk-landbouwbeleid-glb/2023-2027-algemeen-kader "Gemeenschappelijk Landbouwbeleid (GLB) 2023-2027: algemeen kader")
* [Maatregelen Gemeenschappelijk Landbouwbeleid 2023-2027](/beleid/landbouwbeleid-eu/gemeenschappelijk-landbouwbeleid-glb/maatregelen-gemeenschappelijk "Maatregelen Gemeenschappelijk Landbouwbeleid 2023-2027")

Delen: