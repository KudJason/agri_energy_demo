# Gemeenschappelijk Landbouwbeleid (GLB) 2023-2027: algemeen kader | Landbouw en Zeevisserij

Source: https://lv.vlaanderen.be/beleid/landbouwbeleid-eu/gemeenschappelijk-landbouwbeleid-glb/2023-2027-algemeen-kader

**Op deze pagina:**

* [Wat is het GLB?](#Wat is het GLB?)
* [Inhoud van het Vlaams GLB-Strategisch Plan 2023-2027](#Inhoud GLB-SP 2023-2027)
* [Opmaak van het Vlaams GLB-Strategisch Plan 2023-2027](#Opmaak GLB-SP 2023-2027)
* [Extra informatie](#Extra)

## Wat is het GLB?

Het GLB van de EU ontstond in 1962 en vormt een partnerschap tussen Europese landbouwers en de samenleving. Het heeft volgende doelen:

* Landbouwers ondersteunen, de landbouwproductiviteit verbeteren en voor een stabiele voorziening van betaalbare levensmiddelen zorgen;
* de landbouwers van de Europese Unie een redelijk inkomen garanderen;
* het klimaat beschermen en het duurzaam beheer van natuurlijke hulpbronnen bevorderen;
* plattelandsgebieden en landschappen in de hele EU in stand houden;
* de plattelandseconomie levensvatbaar houden door de werkgelegenheid in de landbouw, agrovoedingsindustrie en aanverwante sectoren te stimuleren.

Dit beleid is gemeenschappelijk voor alle lidstaten en wordt op Europees niveau beheerd en gefinancierd.

Om tegemoet te komen aan het lager inkomen in de landbouwsector, de afhankelijkheid van weer en klimaat, en het tijdsverschil tussen de vraag van de consument en het aanbod van de boer, omvat het GLB:

* [Inkomenssteun](https://agriculture.ec.europa.eu/common-agricultural-policy/income-support_nl) in de vorm van rechtstreekse betalingen zorgt voor stabiele inkomens, beloont boeren voor milieuvriendelijke landbouw en voor publieke diensten die gewoonlijk niet door de markten worden betaald, zoals zorg voor het platteland
* [Marktmaatregelen](https://agriculture.ec.europa.eu/common-agricultural-policy/market-measures_nl) zijn bedoeld om het hoofd te bieden aan moeilijke marktomstandigheden, zoals een plotselinge daling van de vraag als gevolg van een groot gezondheidsprobleem of een daling van de prijzen wegens een tijdelijk overaanbod
* [Plattelandsontwikkelingsmaatregelen](https://agriculture.ec.europa.eu/common-agricultural-policy/rural-development_nl) met nationale en regionale programma’s spelen in op de behoeften en uitdagingen van plattelandsgebieden

Om tegemoet te komen aan de evoluerende economische omstandigheden en behoeften van burgers enerzijds en om te zorgen dat de Europese landbouw toekomstbestendig is wordt regelmatig een nieuw GLB opgesteld.

Het nieuwe GLB 2023-2027 past binnen de ambities van de [Europese Green Deal](https://commission.europa.eu/strategy-and-policy/priorities-2019-2024/european-green-deal_nl), de ["van boer tot bord"-strategie](https://food.ec.europa.eu/horizontal-topics/farm-fork-strategy_nl?etrans=nl) en de [biodiversiteitsstrategie](https://www.consilium.europa.eu/nl/policies/biodiversity/#2030).

Vanuit de Europese GLB-regelgeving worden 3 algemene doelstellingen met een ecologisch, economisch en sociaal karakter naar voren geschoven deze worden verder bepaald in 9 specifieke doelstellingen waar het GLB moet op inspelen.  Daarnaast is er ook een horizontale doelstelling: landbouw en plattelandsgebieden moderniseren door kennisstimulering en -deling, innovatie en digitalisering en door betere toegang tot onderzoek, innovatie, kennisuitwisseling en scholing.

![Specifieke doelstellingen GLB](/sites/lv/files/styles/original_zero/public/2023-07/Specifieke_doelstellingen_GLB_202206_1.jpg?itok=He_zVKwK)

## Inhoud van het Vlaams GLB-Strategisch Plan 2023-2027

Het GLB-SP omvat twee pijlers:

**Pijler 1** (gefinancierd uit het Europees Landbouwgarantiefonds):

* Directe steun
* Sectorale steun voor groenten en fruit en voor bijenteelt

**Pijler 2** (gefinancierd door het Europees Landbouwfonds voor Plattelandsontwikkeling):

* Dit vervangt het vroegere PDPO (Programmadocument voor Plattelandsontwikkeling)

Het GLB-SP omvat een periode van 5 jaar, van 2023 tot en met 2027. Een deel van het budget (10 tot 12%) wordt van Pijler 1 naar Pijler 2 getransfereerd om zo de Pijler 2 in Vlaanderen te versterken.

Het Europese budget dat Vlaanderen ontvangt voor de directe steun (Pijler 1) bedraagt 229 miljoen euro per jaar. Na de transfer is dit nog 206 à 201 miljoen euro per jaar.

Voor plattelandsontwikkeling (Pijler 2) krijgt Vlaanderen jaarlijks 43 miljoen euro Europese middelen ter beschikking. Dat bedrag wordt ook nog aangevuld met Vlaamse cofinanciering (43% Europese en 57% Vlaamse middelen). Tezamen met de middelen van de transfer resulteert dit in 66 à 70 miljoen euro per jaar.

Voor de operationele programma’s groenten & fruit is er vanuit Europa geen budgettoewijzing per lidstaat. Het bijenteeltprogramma zal in Vlaanderen jaarlijks 422.967 euro (waarvan 50% Europese en 50% Vlaamse middelen) ter beschikking krijgen.

Het nieuwe GLB-SP onderscheidt zich van het vorige door een groene architectuur. De conditionaliteit vormt samen met ecoregelingen, agromilieuklimaatmaatregelen en de beheerovereenkomsten de basispijlers van de nieuwe groene architectuur, die invulling geeft aan de hogere milieu- en klimaatambities van het GLB.

Het Vlaamse GLB-SP werd door de Europese Commissie goedgekeurd op 5 december 2022, het plan werd in 2023 en 2024 gewijzigd.

Het Vlaamse GLB-SP van 5 december 2022, van toepassing vanaf 2023, is hieronder te raadplegen:

* [Goedgekeurd Vlaams GLB Strategisch Plan](/media/7972/download?attachment "GLB Strategisch plan.pdf")
* [Uitvoeringsbesluit van de Europese Commissie ter goedkeuring van het Vlaams GLB-plan](/media/7971/download?attachment "Uitvoeringsbesluit_EU_GLB.pdf")
* Bijlage GLB-SP:
  + [Bijlage 1: Ex ante evaluatie van het strategisch GLB-plan 2021-2027](/media/9750/download?attachment "Bijlage ex-ante evaluatie")
    - [Strategisch MER](/media/7995/download?attachment "Strategisch MER")
    - [MER-procedure](/media/7996/download?attachment "MER-procedure")
  + [Bijlage 2: SWOT analyse rond specifieke GLB-doelstellingen](/media/7979/download?attachment "SWOT analyse rond specifieke GLB-doelstellingen")
  + [Bijlage 3: Consultatie met de partners](/media/7978/download?attachment "Bijlage 3: Consultatie met de partners")
* Extra bijlagen:
  + [Certificering vaste steunbedragen in het ontwerp Vlaams Strategisch Plan GLB 2023-2027 - nota ILVO](/media/7981/download?attachment "Certificering vaste steunbedragen in het ontwerp Vlaams Strategisch Plan GLB 2023-2027")

[Bijlage Vorming Vlaamse imkerij](/sites/lv/files/2023-02/Bijlage%20Vorming%20Vlaamse%20imkerij.pdf "Bijlage Vorming Vlaamse imkerij")

* [Nieuwe imkertechnieken - Onbehandelde bijenvolken en hun eigenschappen: het resultaat van jarenlange selectie tegen Varroamijt](/media/7984/download?attachment "Onbehandelde bijenvolken en hun eigenschappen: het resultaat van jarenlange selectie tegen Varroamijt")
* [Monitoring of mortality in Belgian honeybee colonies 2020-2021](/media/7987/download?attachment "Structuur Vlaamse imkerij")
* [Sectorale interventies groenten en fruit: interventies en subsidiabiliteitsvoorwaarden](/media/7985/download?attachment "Sectorale interventies groenten en fruit: interventies en subsidiabiliteitsvoorwaarden")

Het Vlaamse GLB-SP van 21 december 2023, van toepassing vanaf 2024, is hieronder te raadplegen. Voor eerder goedgekeurde bijlagen wordt verwezen naar de vorige paragraaf:

* [Goedgekeurd Vlaams GLB Strategisch Plan](/media/8739/download?attachment "Goedgekeurd Vlaams GLB Strategisch Plan van toepassing vanaf 2024"), van toepassing vanaf 2024
* Extra bijlagen:
  + [Gewijzigde certificering Vlaams GLB Strategisch Plan 2023-2027](/media/8742/download?attachment "Gewijzigde certificering Vlaams GLB Strategisch Plan ILVO 21 december 2023.pdf"), van toepassing vanaf 2024
  + [Gewijzigde sectorale interventies groenten en fruit: interventies en subsidiabiliteitsvoorwaarden](/media/8740/download?attachment "Gewijzigde bijlage sectorale interventies groenten en fruit - interventies en subsidiabiliteitsvoorwaarden 21 december 2023"), van toepassing vanaf 2024

Het Vlaamse GLB-SP van 19 augustus 2024, van toepassing vanaf 1 januari 2024 (GLMC 6 - basisnorm), 20 augustus 2024 (GLMC 6 - vrijstelling kleigronden in de landbouwstreek Polders en Duinen) en 2025 (andere wijzigingen), is hieronder te raadplegen. Voor eerder goedgekeurde bijlagen wordt verwezen naar de vorige paragraaf:

* [Goedgekeurd Vlaams GLB Strategisch Plan, van toepassing vanaf 1 januari 2024](/media/9182/download?attachment "Goedgekeurd Vlaams GLB Strategisch Plan van toepassing vanaf 2025"), (GLMC 6 - basisnorm), 20 augustus 2024 (GLMC 6 - vrijstelling kleigronden in de landbouwstreek Polders en Duinen) en 2025 (andere wijzigingen).

Het Vlaamse GLB-SP van 12 december 2024, van toepassing vanaf 1 januari 2025 (Pijler 1 - 1.10, 1.11, 1.12, 2.24, 2f12), 1 oktober 2024 (Pijler 2: 3.12, 3.13, 3.14, 3.15, 3.17, 3.19, 3.20 en 3.21), is hieronder te raadplegen. Voor eerder goedgekeurde bijlagen wordt verwezen naar de vorige paragraaf:

* [Goedgekeurd Vlaams GLB Strategisch Plan, van toepassing vanaf 1 januari 2025](/media/9281/download?attachment "Vlaams GLB Strategisch plan van toepassing vanaf 1 januari 2025"), (Pijler 1 - 1.10, 1.11, 1.12, 2.24, 2f12) en 1 oktober 2024 (Pijler 2: 3.12, 3.13, 3.14, 3.15, 3.17, 3.19, 3.20 en 3.21)
  + [Gewijzigde combinatietabel ecoregelingen en AMKM](/media/9734/download?attachment "Gewijzigde combinatietabel ER-AMKM-BO"), van toepassing vanaf 2025

Het Vlaamse GLB-SP van 10 september 2025, van toepassing vanaf 1 januari 2026 (Definitie jonge landbouwer, Pijler 1: 1.1 en 1.4), 5 februari 2025 (Pijler 2: 3.18 en 3.19) en 25 juni 2025 (Pijler 2: 3.11 en 3.13), is hieronder te raadplegen. Voor eerder goedgekeurde bijlagen wordt verwezen naar de vorige paragraaf:

* [Goedgekeurd Vlaams GLB Strategisch Plan, van toepassing vanaf 1 januari 2026](/media/9725/download?attachment "Vlaams GLB Strategisch plan - van toepassing vanaf 1 januari 2026"), (Definitie jonge landbouwer, Pijler 1: 1.1 en 1.4), 5 februari 2025 (Pijler 2: 3.18 en 3.19) en 25 juni 2025 (Pijler 2: 3.11 en 3.13)

Het Vlaams GLB-SP van 12 november 2025, van toepassing vanaf 1 januari 2026 (GLMC 1 en GLMC 3, Pijler 1: 1.2, 1.7, 1.8 en 1.10) en 30 september 2025 (Pijler 2: 3.1, 3.2, 3.5, 3.6, 3.7, 3.8, 3.10, 3.13, 3.14, 3.19, 3.20, 3.21, 3.27 en 3.28). Voor eerder goedgekeurde bijlagen wordt verwezen naar de vorige paragraaf:

* [Goedgekeurd Vlaams GLB Strategisch Plan, van toepassing vanaf 1 januari 2026](/media/9847/download?attachment "Vlaams GLB-Strategisch Plan, van toepassing vanaf 1 januari 2026 - 2"), (GLMC 1 en GLMC 3, Pijler 1: 1.2, 1.7, 1.8 en 1.10) en 30 september 2025 (Pijler 2: 3.1, 3.2, 3.5, 3.6, 3.7, 3.8, 3.10, 3.13, 3.14, 3.19, 3.20, 3.21, 3.27 en 3.28)

Voor meer informatie over de maatregelen van het GLB-SP verwijzen we door naar de [desbetreffende pagina](https://lv.vlaanderen.be/beleid/landbouwbeleid-eu/gemeenschappelijk-landbouwbeleid-glb/maatregelen-gemeenschappelijk). Daarnaast is er ook informatie over de voortgang van het GLB-SP beschikbaar op een [aparte pagina](https://lv.vlaanderen.be/beleid/landbouwbeleid-eu/gemeenschappelijk-landbouwbeleid-glb/voortgang-glb-strategisch-plan).

## Opmaak van het Vlaams GLB-Strategisch Plan 2023-2027

In het kader van het nieuwe GLB 2023-2027, waarin de lidstaten meer flexibiliteit krijgen, heeft Vlaanderen het Vlaams GLB-Strategisch Plan (GLB-SP) 2023-2027 opgemaakt. Hierin wordt beschreven hoe Vlaanderen de algemene doelstellingen van het GLB zal realiseren.

![Proces opmaak Vlaams GLB](/sites/default/files/attachments/proces_opmaak_vlaams_glb.jpg)

Reeds in 2018 werden de voorbereidingen opgestart. Na een omgevingsanalyse werd een SWOT-analyse (sterktes, zwaktes, kansen en bedreigingen) en een nodenanalyse opgesteld. Hiertoe werd onder meer via twee publieke bevragingen allerlei input verzameld. Het rapport van deze publieke bevragingen is te vinden via de link [rapport publieke bevragingen](https://www.vlaanderen.be/publicaties/rapport-publieke-bevragingen-noden-van-de-vlaamse-landbouw-milieu-gelinkt-aan-landbouw-en-het-vlaamse-platteland-15-en-22-februari-rillaar-en-waregem).

De vele noden werden geclusterd tot de 22 noden die zijn opgenomen in het GLB Strategisch Plan.

Voor de verdere uitwerking werd een klankbordgroep opgericht. Dit zijn de zogenaamde 'eerstelijns' belanghebbenden: beleidsdomein Omgeving, landbouw - en milieuorganisaties, VVP, ILVO, FEVIA,....

In het voorjaar van 2019 werden op basis van de noden de 7 krachtlijnen voor het nieuwe GLB bepaald. De krachtlijnen werden verder met input van de klankbordgroep geoptimaliseerd en vormden de basis voor een strategienota. Deze strategie kreeg ook advies van de Strategische Adviesraad voor Landbouw en Visserij (SALV) en de Milieu- en Natuurraad van Vlaanderen (Minaraad). Deze adviezen zijn ook raadpleegbaar.

* Meer info [SALV-advies](https://www.salv.be/salv/publicatie/advies-ontwerpstrategie-vlaams-glb-2021-2027)
* Meer info [Minaraad-advies](https://www.minaraad.be/themas/biodiversiteit/vlaamse-strategie-inzake-uitvoering-glb-na-2020)

![GLB 2023-2027](/sites/default/files/attachments/glb_2023-2027.png)

Vanuit de krachtlijnen en de strategie werden in administratieve werkgroepen GLB-maatregelen ontwikkeld. In een publieke online-bevraging (zomer 2019) kreeg ook het brede publiek de kans om via de website concrete voorstellen te doen voor nieuwe GLB-maatregelen. De uitgewerkte voorstellen voor GLB-maatregelen werden afgetoetst met de relevante stakeholders, onder meer via de klankbordgroep.

De 7 krachtlijnen sluiten goed aan bij de 9 specifieke doelstellingen en de horizontale doelstelling voor het GLB. In het GLB Strategisch Plan wordt per specifieke doelstelling / horizontale doelstelling toegelicht welke GLB-maatregelen op deze doelstelling zullen inspelen. Dit noemt men de interventiestrategie en staat toegelicht in hoofdstuk 2 van het GLB-SP. In hoofdstuk 5 van het GLB SP staan de GLB-maatregelen één voor één beschreven.

Op 14 januari 2022 ging het openbaar onderzoek over het ontwerp van het [plan-MER](https://lv.vlaanderen.be/beleid/landbouwbeleid-eu/gemeenschappelijk-landbouwbeleid-glb/inspraakprocedure-kennisgeving-en) en het ontwerp van het Vlaams GLB-Strategisch Plan van start. Op die manier kon iedere betrokkene of iedere burger advies of opmerkingen geven.

## 

## Extra informatie

* [Subsidiewijzer Gemeenschappelijk Landbouwbeleid](https://www.vlaamsruraalnetwerk.be/glb-subsidiewijzer)
* [Presentaties en video-opnames infosessies Gemeenschappelijk Landbouwbeleid (GLB) 2023-2027](https://www.vlaamsruraalnetwerk.be/glb-2023-2027/presentaties-infosessies-glb-2023-2027)
* [Gemeenschappelijke Landbouwbeleid](https://ec.europa.eu/info/food-farming-fisheries/key-policies/common-agricultural-policy_nl) ([Europese Commissie](https://ec.europa.eu/info/index_nl))

Communicatie

Koning Albert II-laan 15, bus 360  
1210 Brussel  
België

[info@lv.vlaanderen.be](mailto:info@lv.vlaanderen.be)

[02 214 48 48](tel:022144848)

Delen: